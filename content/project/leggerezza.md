+++
title = "L'impegno della leggerezza"
categories = [ "Project", "2016" ]
image = "/img/project/leggerezza/leggerezza-01.jpg"
+++

Nell’ambito della rassegna STUDI FESTIVAL, Domiziana Giordano ha
aperto per la prima volta le porte del suo studio curando una mostra
con altri due artisti che hanno saputo, con le loro opere, dare un
contributo alla profondità filosofica della leggerezza.

La leggerezza è un punto di arrivo. Qualità così pura e semplice nella
sua essenza ma così rara e difficile da conquistare. L’esigenza dei
tre artisti è la riflessione sulla necessità di un costante impegno
per arrivare a un obiettivo comune: quello di sfuggire alla pesantezza
e all’inerzia. Leggerezza intesa non come qualcosa di vago e
indefinito, ma anzi, come una puntuale sintesi della conoscenza
assorbita nel tempo. La vera gioia è acuta cosciente ironia, è la
trasparenza necessaria tra ogni elemento raffigurato. Non è
inconsistenza: “Bisogna essere come un uccello non come una piuma” ci
ricorda Paul Valery.

